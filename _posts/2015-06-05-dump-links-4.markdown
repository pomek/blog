---
title: >-
    Dump Links #4
layout: post
categories: Dump Links
comments: true
tags: html css svg pe
identifier: dump-links-4
---

Następne wydanie „Dump Links” zawiera serię artykułów i narzędzi do tworzenia podstawowej, a jednocześnie zaniedbanej warstwy naszej aplikacji - HTML & CSS. Każdy front-endowiec powinien zapoznać się z tymi artykułami, bo dzięki temu nasza aplikacja może wiele zyskać.

Na każdej stronie możemy wyróżnić kilka warstw - treść, prezentację oraz zachowanie. Te warstwy posiadają swoją nazwę - [**Progressive Enhancement**](http://alistapart.com/article/understandingprogressiveenhancement). Znam również jeszcze jeden dobry artykuł na temat [**PE**](http://webroad.pl/inne/3722-progressive-enhancement-zapomniany-fundament), w całości po polsku.

Ktokolwiek kto musiał wrócić do swojego projektu po jakimś czasie i nie pamiętał gdzie znajdują się elementy tego projektu, wie jak ważne jest utworzenie spójnej i przemyślanej architektury. Jakiś czas temu miałem okazję przeczytać artykuł [**„Semantic Markup with Foundation 5 and Sass”**](http://www.sitepoint.com/semantic-markup-foundation-5-sass/). Tobie również polecam go przeczytać. Autor pokazuje jak w sposób semantyczny i logiczny możemy organizować elementy w projekcie. Alternatywnie, możesz skorzystać z gotowego generatora o nazwie [**Yeoman**](http://yeoman.io/). To narzędzie wygeneruje strukturę projektu za Ciebie.

Przejdźmy do prezentacji - często bazuje ona na arkuszach stylów (CSS). Nie wiem jak Ty, ale ja każdym projekcie próbowałem czegoś nowego, lepszego niż użyłem w poprzednim projekcie. Na początku, kiedy mamy mało kodu, nie mamy żadnego problemu z nawigacją pomiędzy plikami. Problem zwiększa się wprost proporcjonalnie do ilości napisanego kodu. Style CSS mogą również [**mogą być czytelne, uporządkowane i napisane obiektowo**](http://csswizardry.com/2015/03/more-transparent-ui-code-with-namespaces/). Najbardziej w tym artykule lubię sekcję *„The Namespaces”*. Dzięki korzystaniu z przedrostków, żaden programista nie będzie wchodził innemu programiście w drogę.

CSS w połączeniu z SVG i JS-em oferuje potężne możliwości. Możemy tworzyć ciekawe [**animacje obramowania**](http://tympanus.net/Tutorials/BorderAnimationSVG/), [**efekty rozmycia obiektów**](http://tympanus.net/codrops/2015/04/08/motion-blur-effect-svg/) lub [**mieszania obrazów**](http://www.webdesignerdepot.com/2014/07/15-css-blend-modes-that-will-supercharge-your-images/). Ta ostatnia opcja jest bardzo dobrze znana użytkownikom pakietu Adobe Photoshop. Jeśli obszernie korzystasz z formatu SVG, rozważ optymalizację tych plików. Sugeruję, aby [**użyć localStorage w celu cache'owania**](http://osvaldas.info/caching-svg-sprite-in-localstorage) naszych zasobów.

Akapit wcześniej wspomniałem o właściwości *background-blend-mode*. Niestety, jej wsparcie przez różne przeglądarki [wciąż nie jest kompletne](http://caniuse.com/#feat=css-backgroundblendmode), więc nie możeby bezpiecznie tego użyć, ponieważ nie wszyscy użytkownicy zobaczą końcowy efekt. Na szczęście jest alternatywa. [**CamanJS**](http://camanjs.com/) to biblioteka, która pozwala manipulować obrazami. Nie zdradzając efektów, zapraszam do zapoznania się z artykułem [**„Manipulating Images on Web Pages with CamanJS”**](http://www.sitepoint.com/manipulating-images-web-pages-camanjs/), który wyjaśni co to jest CamanJS i jak się to je.

Zakładam, że każdy z nas już używa preprocesorów do tworzenia arkuszy. Jeśli nie - powinieneś zapoznać się z [**zasadami tworzenia w SASS-ie**](http://www.sitepoint.com/sass-basics-rules-directives/). Dlaczego? [**odpowiedź jest równie prosta**](http://www.webdesignerdepot.com/2014/08/5-reasons-you-should-be-using-sass-today/). Zaoszczędzisz sporo czasu, jak również sam kod będzie poukładany. Swoją drogą, sprawdź również [**możliwości i dostępne dyrektywy w CSS-ie**](https://css-tricks.com/the-at-rules-of-css/). Czy jest coś, czego wcześniej nie znałeś? 

Mam nadzieję, że po zapoznaniu się z powyższymi linkami, Twoja wiedza na temat tworzenia aplikacji choć odrobinę się powiększy. Zachęcam do pozostawienia jakiegokolwiek feedbacku w komentarzach. Jeśli chciałbyś, aby w następnej serii został umieszczony artykuł, który Twoim zdaniem jest interesujący, zostaw do niego link w komentarzu. Na pewno się z nim zapoznam.

Jeśli nie miałeś jeszcze okazji zapoznać się z poprzednimi wydaniami [„Dump Links”]({% post_url 2015-04-08-dump-links-3 %}), zachęcam do nadrobienia zaległości.

Do usłyszenia wkrótce!

PS: Czy spotkałeś się z problemem [**pozycjonowania ikon względem ich etykiet tekstowych**](http://snook.ca/archives/html_and_css/icons-and-type)? Mam na to rozwiązanie ;)
