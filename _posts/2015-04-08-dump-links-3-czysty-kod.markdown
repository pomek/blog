---
title: >-
    Dump Links #3 - Czysty kod
layout: post
categories: Dump Links
comments: true
identifier: dump-links-3-czysty-kod
---

Przed napisaniem tego posta długo się zastanawiałem o czym chcę napisać. Byłem niezdecydowany, ponieważ wiele
projektów w ostatnim czasie zostało wydanych. Wszystkie te zabawki są interesujące, ale w mojej opinii wybrałem tylko
te najbardizej atrakcyjne. W kolejnej odsłonie „Dump Links” znajdziesz głównie linki do bibliotek i artykułów 
na temat PHP ale i również JavaScript. Chciałem również podzielić się z Tobą naszymi doświadczeniami. Zachęcam do czytania! 

Przemierzając przez głębiny Internetu, natknąłem się na coś, co zwie się Titon. Jest to kolekcja komponentów, która
może być bardzo pomocna do tworzenia aplikacji webowych. Ten framework może być doskonałą alternatywą dla Bootstrapa.
Może czas to wypróbować?

Świat JavaScript'owych technologii zmienia się szybko każdego dnia. Kilka lat temu prawdopodobnie użyłbyś Photoshopa
do utworzenia pięknych wzorków lub tła, które mogą zostać użyte na stronie. Dzisiaj możesz uniknąć tego drogiego narzędzia
oraz użyć Textures.js do wyżej wymienionych rzeczy. Ta biblioteka to fantastyczna alternatywa. 
Zobacz przykłady użycia tej biblioteki.

W niedalekiej przyszłości zamierzam zorganizować krótką prezentację na temat używania Git-a w mojej pracy. Część ludzi
używających Git-a cały dzień i nie potrzebuje żadnych wskazówek, ale niektórzy mnie o to proszą. Wciąż zastanawiam się 
w jakiej formie powinienem przeprowadzić tę prezentację. Jako, że jestem fanem Mac'ów, prawdopodobnie użyję Keynote,
lec w mojej opinii 50 slajdów to nie jest dobry pomysł. Jako, że jestem JS-owym maniakiem, zdecydowałem, że użyję 
Intro.js. Zobaczymy, czy może to narzędzie może być użyte do tworzenia małych tutoriali.

Swoją drogą, czy wspomniałem już, że każde narzędzie napisane w JS-ie z nazwą zakończoną sufiksem **.js** jest dobre? ;)

Nie mogłem nie wspomnieć o moim koledze Kamilu, który niedawno wydał swoją paczkę o nazwie ReadmeGen. To narzędzie pozwala
wygenerować *changelog* na podstawie historii z *gitowego* repozytorium. Z tym narzędziem możesz w szybki sposób przypomnieć
sobie co zostało zrobione od czasu wydania ostatniej wersji, a następnie zaprezentować te zmiany w swoim zespole lub klientowi.
Jest to dobra praktyka przed wydaniem nowej wersji. Dzięki prezentacjom można odnaleźć błędy, które mogły umknąć
testerom. Kamil napisał również artykuł na temat swojej paczki na naszym blogu. Powinieneś go przeczytać.

Wracając do tematu wydawania nowych wersji, Radek, nasz CTO, napisał interesujący artykuł na temat tworzenia migracji
bazodanowych. Jest to coś, co prawdopodobnie jest Ci potrzebne, kiedy tworzysz nową aplikację bazując na starym modelu
bazy danych.

Bezpieczeństwo to jeden z najważniejszych elementów o które powinniśmy dbać. W DeSmart używamy kodowania GPG.
Odwiedź stronę GPG na Wikipedii i zobacz jak to działa. Jeśli nie wiesz, gdzie możesz opublikować swój publiczny klucz
GPG - powinieneś odwiedzić Keybase. Jest to miejsce, gdzie możesz powiązać swoje konta z profilem na stronie.
Bardzo pomocne.

Czy piszesz dużo wiadomości e-mail i tracisz równie dużo czasu na formatowanie tekstu? Przyjrzyj się dodatkowi Markdown Here.
To proste rozszerzenie do przeglądarek, które umożliwia pisanie wiadomości e-mail zgodnie ze składnią markdown. 
Jeśli składnia markdown jest Ci obca - na stronie rozszerzenia znajdziesz przykłady użycia.

Podczas ostatniego spotkania PHPers, Radek wspomniał o naszych początkach w temacie DDD. Osobiście uważam, że droga do tworzenia
czystego kodu zgodnie z DDD jest bardzo długa, ale dzięki następującym artykułom możesz się wiele nauczyć. Sprawdź
jak wprowadzić wzorzec repozytorium do swojego kodu oraz co to właściwie jest SOLID.

Na dziś to wszystko. Zapraszam do dyskusji w komentarzach, jak również dzielenia się postem z innymi.

PS: Swoją drogą, czy widziałeś poprzednie wydania „Dump Links”? Może znajdziesz coś interesującego na temat Laravela, Behata
lub narzędzi JS-owych.
