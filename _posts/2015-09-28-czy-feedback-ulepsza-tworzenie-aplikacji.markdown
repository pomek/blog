---
title: >-
    Czy feedback ulepsza tworzenie aplikacji?
layout: post
categories: Software Development
comments: true
tags: developers retrospective ideas conclusions
identifier: czy-feedback-ulepsza-tworzenie-aplikacji
---

Czym właściwie jest retrospekcja? Podążając za [definicją z Wikipedii](https://en.wikipedia.org/wiki/Retrospective) - generalnie 
oznacza to, że spojrzenie na wydarzenia, które miały już swoje miejsce. W tym momencie powinieneś zapytać siebie - dlaczego 
programiści muszą przypominać sobie sytuacje z przeszłości?

Ogólnie celem retrospekcji jest „*zrobienie małego kroku wstecz, aby następnie zrobić duży krok w przód*”. Co to znaczy?
Podczas retrospekcji powinniście rozważyć dwa typy sytuacji w kontekście projektu: te **negatywne**, które były przyczyną
róznych problemów (komunikacyjnych, technicznych, etc), oraz te **pozytywne**, z których jesteście dumni i z satysfakcją
chcielibyście je doświadczyć jeszcze raz w przyszłości. Każda ze zgłoszonych uwag powinna być przedyskutowana
w szczegółach podczas tej retrospekcji.

W ramach podsumowania retrospekcji, powinny zostać spisane wnioski, którymi możemy podzielić się z innymi.
Na podstawie spisanych wniosków, możemy sobie w przyszłości odpowiedzieć na pytanie - *„czy udało nam się uniknąć
problemów, które jakiś czas temu zidentyfikowaliśmy?*”.

Jakiś czas temu zdecydowałem się zorganizować **techniczną retrospekcję**, której celem było podsumowanie naszego ostatniego
projektu. Na jego temat powstało na blogu obszerne [*case study*](http://desmart.com/blog/why-remote-software-development-works-the-story-of-a-startup-tagvenue-from-london).

Ponieważ ja byłem organizatorem spotkania, mnie przypadła rola prowadzącego. Podczas spotkania spotkałem się na metodach
jakie zostały użyte do zbudowania aplikacji, włączając w to przyjęte zasady, użyte biblioteki, technologie oraz zewnętrzne
serwisy, które sprawiały nam problemy.

Wszystkie przedyskutowane tematy mogły zostać pogrupowane według kategorii: zarządzanie projektem, testy jednostkowe aplikacji,
zasady pisania kodu, nieoptymalny kod JavaScript, konieczność instalacji Grunta obok Gulpa, problemy z Elixirem,
automatyczne testy interfejsu użytkownika, "code review" oraz dokumentacja techniczna projektu.

Każdy przywołany temat przyniósł **interesującą i merytoryczną dyskusję** w której każdy mógł dodać swoje 3 grosze. 
Podsumowując każdy przedyskutowany temat, sformułowaliśmy **krótką konkluzję**, która pomoże nam osiągnąć konkretny cel
w najbliższym projekcie.

Wierzę, że każdy zespół programistów powinien organizować techniczne retrospekcje po zakończonym projekcie. Godzina
lub dwie spędzone na rozmowie o oddanym projekcie to godziny dobrze zainwestowane. 

> **Twoje wnioski mogą pomóc innym programistom uniknąć problemów, z którymi Ty miałeś doczynienia.**
