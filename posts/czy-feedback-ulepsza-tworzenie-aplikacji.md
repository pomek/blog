~~~
title: Czy feedback ulepsza tworzenie aplikacji?
category: Software Development
comments: true
tags:
    - developers
    - retrospective
    - ideas
    - conclusions
identifier: czy-feedback-ulepsza-tworzenie-aplikacji
created_at: 2015-09-28
image: http://stocky.pro/wp-content/uploads/2016/09/painting14092016preview2.jpg
~~~

# Retrospekcja

Czym właściwie jest retrospekcja? Podążając za [definicją z Wikipedii](https://en.wikipedia.org/wiki/Retrospective) - generalnie oznacza to spojrzenie na wydarzenia, które miały już swoje miejsce. W tym momencie powinieneś zapytać siebie - dlaczego programiści muszą przypominać sobie sytuacje z przeszłości?

Celem retrospekcji jest *„zrobienie małego kroku wstecz, aby następnie zrobić duży krok w przód”*. Co to znaczy? Podczas retrospekcji powinniście rozważyć dwa typy sytuacji w kontekście projektu: te **negatywne**, które były przyczyną różnych problemów (komunikacyjnych, technicznych, etc), oraz te **pozytywne**, z których jesteście dumni i z satysfakcją chcielibyście je doświadczyć jeszcze raz w przyszłości. Każda ze zgłoszonych uwag powinna być przedyskutowana w szczegółach podczas tej retrospekcji.

W ramach podsumowania retrospekcji, powinny zostać spisane wnioski, którymi możemy podzielić się z innymi. Na podstawie spisanych wniosków, możemy sobie w przyszłości odpowiedzieć na pytanie - *„czy udało nam się uniknąć problemów, które wcześniej zidentyfikowaliśmy?*”.

# Retrospekcja techniczna

Zdecydowałem się zorganizować **techniczną retrospekcję**, której celem było podsumowanie naszego ostatniego projektu. Na jego temat powstało na blogu obszerne [*case study*](http://desmart.com/blog/why-remote-software-development-works-the-story-of-a-startup-tagvenue-from-london).

Ponieważ ja byłem organizatorem retrospekcji, to właśnie mnie przypadła rola prowadzącego. W czasie spotkania głównie skupiłem się się na metodach jakie zostały użyte do zbudowania aplikacji, włączając w to przyjęte zasady, użyte biblioteki, technologie oraz zewnętrzne serwisy, które sprawiały nam problemy.

Wszystkie przedyskutowane tematy zostały pogrupowane według kategorii: zarządzanie projektem, testy jednostkowe aplikacji, zasady pisania kodu, nieoptymalny kod JavaScript, konieczność instalacji Grunta obok Gulpa, problemy z Elixirem, automatyczne testy interfejsu użytkownika, "code review" oraz dokumentacja techniczna projektu.

Każdy przywołany temat przyniósł **interesującą i merytoryczną dyskusję** w której każdy mógł dodać swoje 3 grosze. Podsumowując każdy przedyskutowany temat, sformułowaliśmy **krótką konkluzję**, która pomoże nam osiągnąć konkretny cel w najbliższym projekcie.

# Konkluzja

Wierzę, że każdy zespół programistów powinien organizować techniczne retrospekcje po zakończonym projekcie. Ta krótka dyskusja to dobrze zainwestowany czas, który z pewnością zaprocentuje w przyszłości.

> **Twoje wnioski mogą pomóc innym programistom uniknąć problemów, z którymi miałeś doczynienia.**
